<img width="150" height="150" align="left" style="float: left; margin: 0 10px 0 0;" alt="MS-DOS logo" src="https://github.com/Microsoft/MS-DOS/blob/master/msdos-logo.png">

# MS-DOS v1.25 同 v2.0 嘅原始碼
呢個 repo 入面有 MS-DOS v1.25 同 MS-DOS v2.0 嘅原始碼，仲有已經編譯嘅執行檔。

呢啲檔案係同我地 [2014 年 3 月 25 號 喺計算機歷史博物館 (Computer History Museum)](http://www.computerhistory.org/atchm/microsoft-ms-dos-early-source-code/) 嗰陣時分享嘅檔案係一樣嘅 。而家將呢啲檔案放喺呢個 repo 度，等大家可以更加容易搵到，方便喺寫文或者做其他工作嘅時候參考，亦都畀對早期 PC 作業系統有興趣嘅人進行研究同實驗。

# 授權條款
就如呢個 repo 根目錄中嘅 [授權檔](https://github.com/Microsoft/MS-DOS/blob/master/LICENSE.md) 所載，所有喺呢個 repo 嘅檔案都係採用 [MIT 特許條款](https://en.wikipedia.org/wiki/MIT_License) 嘅。 

# 貢獻！
喺呢個 repo 入面嘅原始碼檔案都係用嚟做歷史參考，並且會保持不變。所以，請**唔好傳送**任何涉及修改原始碼檔案嘅 Pull Requests 。如果你想自己做實驗嘅話，即管 fork 啦 😊 。

但係，如果你想建立或者修改一啲同原始碼無關嘅檔案 (例如呢份 README) ，請透過 Pull Requests 提交，我地會審核並且考慮。

呢個專案採用咗 [Microsoft 開放原始碼行為準則](https://opensource.microsoft.com/codeofconduct/) 。如果想了解更多，請參閱 [行為準則常見問題](https://opensource.microsoft.com/codeofconduct/faq/) 或者將你嘅疑問同意見傳送到 [opencode@microsoft.com](mailto:opencode@microsoft.com)。
